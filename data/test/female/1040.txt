با سلام.
ما از 8 تا 11 فروردین تو جزیره اقامت داشتیم.
ما هتل شباویز رو انتخاب کرده بودیم.
این هتل در واقع مجموعه ای از ویلاهاست که در یک فضای سبز نسبتاً زیبا قرار دارند.
داخل ویلای ما که 5 تخته بود، یک آشپزخونه ی کوچک،یک حمام و دستشویی، یک اتاق خواب و یک اتاق نشیمن بود. 
روی هم رفته ویلای راحتی بود.
البته هر چی پول بدی، آش می خوری.
نباید از این ویلا انتظار یه سویت زیبا و شیک توی یه هتل 5 ستاره رو داشته باشی.
ما تو رستوران این هتل فقط صبحانه خوردیم که از نظر من صبحانه های واقعاً خوبی داشت.
کافی شاپ و لابی هتل معمولی بود.
ضمناً می تونید توی این هتل دوچرخه هم کرایه کنید.
از مزایای این هتل نزدیکی به دریاست.طوری که تا دریا پیاده کمتر از 5 دقیقه راهه.
سرویس های گردش این هتل هم خیلی خوب بود. به این ترتیب که باید برای رفتن به بازار یا مکان هایی که مایل بودید برید،از قبل ثبت نام می کردید و بعد با سرویس ها به اونجا می رفتید.
خلاصه با در نظر داشتن اینکه با رفتن به این هتل، می تونید از هزینه های اضافی جلوگیری کنید،(چون من فکر نمی کنم کسی تو مسافرت زیاد تو هتل بمونه،همه از وقت کوتاه و محدودشون می خوان نهایت استفاده رو ببرن، پس خرج هتل یه خورده اضافیه) جای راحت و مناسب و زیبایی هم گیرتون میاد.
امیدوارم از این مطالب بتونید به خوبی استفاده کنید و بهتون حسابی خوش بگذره. 