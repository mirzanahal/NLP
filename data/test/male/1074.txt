با تشکر از زحمات کسانی که این سایت رو اداره می‌کنن.
من و همسر و پسر سه ساله‌ام به مدت سه شب از 29 فروردین تا 31 فروردین 89 مهمان هتل پارسیان در کیش بودیم که با مطالعه مطالب این سایت و سایر نحقیقات انتخاب کرده بودیم. کم لطفی بود اگه تجربیاتمون  رو  تو این سفر با بقیه تقسیم نکنیم.
1-هتل : موقعیت مکانی از هر لحاظ استثنایی. چسبیده به مرکز تجاری، زیتون و هایپرمارکت و نزدیک به سایر مراکز خرید مهم دیگر مثل پردیس‌ها.
2-اتاق‌ها : بسیار بزرگ و دل‌باز . تمیز. سرویس بهداشتی  و وسایل اتاق قدیمی و بعضاٌ نیازمند تعمیرات. 
3. سرویس‌دهی و پذیرش: طرز برخورد خوب پرسنل . ما از سرویس‌ها استفاده نکردیم ولی سایر مهمان‌ها زاضی نبودند.گشت‌های بازدید از مراکز تفریحی و بازارها و ترانسفر فرودگاهی منظم بودند.
4.غذا : صبحانه در حد متوسط. از غذای رستوران استفاده نکردیم ولی به توصیه دوستان در این سایت از پیتزای پارسیان استفاده کردیم که یک تیغ بسیار بزرگ در غذای بچه‌ی ما نمایان شد که خیلی به‌خیر گذشت. با مسئولین درمیان گذاشتیم. فقط معذرت‌خواهی کردند و پیگیری‌های بعدی را مطلع نیستیم. 
ما از پیتزای رستوران بوف(پردیس2 و هایپر مارکت) استفاده کردیم که عالی بودند. از غذای هتل فلامینگو هم که نگو . خیلی عالی بود ولی نفری سی هزار تومان پیاده شدیم. غذای بوفه‌ی هایپرمارکت هم خیلی خوب بود. هر غذا بین 2000 تا 6000 تومان. اگر ساندویچ‌خور باشین یه شعبه از KFC هم تو جزیره هست که عالیه. غذای هتل پارمیس هم شنیدیم که خیلی خوبه  ولی قسمت نشد بریم. بقیه‌ را هم باید تجربه کنید.
5. مراکز خرید: هایپر مارکت(مواد غذایی و نهار و شام). مرکز تجاری و پردیس‌ها(بهترین مراکز خرید درجه‌ی یک) . زیتون و بازار عرب‌ها و مرجان و مروارید (بهترین مراکز خرید برای لوازم خانگی و پوشاک درجه‌ی دو). بقیه‌ی مراکز خرید به نظر ما از درجه کیفیت سوم قرار دارند.
6. مراکز تفریحی و گردشگری : تمام نقاط دیدنی کیش عالی و جذاب هستند.
 فقط یادتان باشد در پارک دلفین‌ها دی وی دی نخرید. در خیلی از دستگاه‌ها و حتی با کامپیوتر قابل باز شدن نیست و فقط با یک نرم‌افزار خاص باز می‌شود.
یه راهنمایی دیگه در خصوص انتخاب آژانس مسافرتی : اگه خواستید با تور و پروازهای چارتر به سفر برین حتماٌ از آژانسی تور بگیرین که خودش مستقیماٌ با هتل‌ها و شرکتهای پروازی قرارداد داشته باشه و واسطه نباشه. اونجوری هم خیالتون راحت‌تره و هم هزینه‌ی واقعی تور رو پرداخت می‌کنین.
 اگه اطلاعات بیشتری نیاز داشتین با ایمیل من تماس بگیرین:
KHABAR.BALA@GMAIL.COM
جمع‌بندی : به صورت کلی هتل پارسیان در حد یک هتل سه ستاره مقبول اکثر میمانان جزیره خواهد بود. ما سفر بعدی را هم در این هتل اقامت خواهیم کرد. 
جزیره‌ی زیبای کیش مکانی استثنایی در صنعت توریسم و گردشگری ایران محسوب می‌شود. مهم این است که هدف شما از سفر چه باشد (تفریح-تجارت-اداری-استراحت)... هرچه باشد کیش می‌تواند در فهرست مقاصد شما جای بگیرد. ما سفرهای داخلی و خارجی زیادی تا بحال داشته‌ایم و هر سفر تجربه‌ی جدیدی به زندگی ما افزون کرده است. مثبت باشید و سرافراز و ایرانی زندگی کنید.

