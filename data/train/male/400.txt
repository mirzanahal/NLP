ما چهار نفر بودیم که از تاریخ 31 خرداد الی 3 تیر 90 در این هتل اقامت داشتیم. ترانسفر فرودگاه با کمی تاخیر آمد.خیلی سریع اتاق تحویل داده شد. اتاق تحویل داده شده نور کمی داشت.تخت ها از دو خوشخواب که روی هم قرار گرفته بودند درست شده بود. 
ما در طول مدت اقامت آب گرم برای حمام نداشتیم. 
شب ها مارمولک ها را روی دیوار بیرونی ساختمان می دیدیم.البته یک مارمولک هم توی اتاق پیدا کردیم که با تلاش خانواده آنرا کشتیم.
از آنجایی که سرویس های ارائه شده هتل به غیر از خود محیط اتاق در هتل 5 ستاره ارم بود، از این بابت سرویس های جانبی خوبی داشت.
صبحانه هتل خیلی مفصل بود(از ساعت 7-10 صبح) که به صورت سلف سرویسی بود.
استخر و جکوزی هتل هم عالی بود.امکانات دیگر هتل شامل کافی شاپ، اینترنت، بیلیارد، سینما، آمفی تئاتر(هر شب از ساعت 12 تا 4 صبح برنامه شاد و کنسرت با حضور حمید خندان) و .. وجود داشت.
رستوران گردان هتل هم که در طبقه نهم وجود داشت خیلی عالی بود که شامل غذاهای دریایی(ماهی سوخاری، اختاپوس سوخاری، بشقاب دریایی، خرچنگ، میگو سوخاری، کوسه کباب و ...) بود.
ما ماهی سوخاری، کوسه کباب و میگو صرف کردیم که خیلی خوشمزه بود (به خصوص کوسه کباب!)
چشم انداز جزیره و دریا از رستوران گردان واقعا محشر بود!
اگر می خواهید که در دریا شنا کنید، از هتل تا پلاژ آقایان حدودا 10 دقیقه پیاده راه بود.
در انتها، پول 2 بطری آب داخل یخچال را هم حساب کردند.
در کل اگر من بخواهم بار دیگر به کیش بروم، باز هم این هتل را انتخاب می کنم.                 
               