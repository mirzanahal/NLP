سلام
من از 16/04/89 تا 20/04/89 با خانواده ام در هتل سه ستاره ارم اقامت داشتم.
1) برخورد پرسنل هتل واقعاً خوب بود (منجمله پرسنل واحد جهانگردی و رسپشن)
2) نهار روز اول فقط نوشابه بعنوان نوشیدنی داشتند که برای من، مادرم و خواهرم که هر سه تامون دیابت داریم غیر قابل استفاده بود. یادآوری کردیم و از روز بعد آب سرد هم اضافه شد.
3) صبحانه عالی و نهار ها هم خوب و کافی بود. (برای شام از غذای آماده پردیس که یه دویست متری با هتل فاصله داشت استفاده می کردیم)
4) از همون روز اول توی اتاق ما از صابون و شامپو خبری نبود.
5) برای نظافت کسی مراجعه نکرد (تگ هم نذاشته بودند که وقتی نیستیم درخواست نظافت کنیم)
6) یه اتاق سه تخته خواسته بودیم که تخت تاشوی سوم رو بعد از هفت بار زنگ زدن بالاخره ساعت 23:30 اوردند.
7) کنترل تلویزیون باطری نداشت، زنگ زدم، گفتند چشم الساعه، ولی تا روز آخری خبری نشد.
8) ترانسفر برگشت به فرودگاه حذف شده بود.
9) اتاق ها خیلی خنک نبود چون کولر آبی داشت نه گازی. (حداقل به همین یه دلیل هم که شده اگه یکبار دیگه برم کیش حتماً اتاق پنج ستاره می گیرم!)
10) درو دیوار اتاقها پر بود از مارمولک که البته بچه های من کیف می کردند و لی مادر و خواهرم وحشت داشتند!
11) ساعت Check Out رو 12:00 اعلام کرده بودند در حالیکه اغلب پروازهای برگشت بعد از ساعت 18:00 بودند. بنابراین بعد از Check Out یه چهارساعتی رو صرف نهار و بعدش هم نشستن توی لابی و پیانو گوش کردن کردیم (خیلی هم بد نبود).
12) از استخر هتل فقط یه بار استفاده کردیم، تمیز و عالی بود و تنها مشکلش عدم سرو نوشیدنی توی استخر بود، استخر بدون دلستر هم برای من یعنی هیچ . . .  (بوفه متروکه بود). (راستی سالن بدنسازی هم نداشت).
13) بل بوی ها همه بچه های خوب و زحمتکشی بودند.
14) حوضچه های حیاط پشتی هتل بدون فواره و خالی بود و آب نداشت. برای همین هم شبهای بی رونقی داشت.
15) آمفی تاتر هم مطلقاً هیچ برنامه ای نداشت. (بنظر من جای برنامه های کنسرت موسیقی سنتی یا ایرانی کاملاً خالی بود)
16) وقتی برگشتیم فهمیدیم پسرمون دو تا از تیشرت هاش رو توی کمد اتاق جا گذاشته بوده ولی با اینکه تا 4 ساعت بعد از Check Out هم تو هتل بودیم و هتل ازمون حداقل دو شماره موبایل داشت بهمون اطلاع ندادند.

 