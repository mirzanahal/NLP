من ماه پیش در این هتل بودم و از قبل صبحانه و نهار و شام رزرو کرده بودیم. صبحانه خوب بود ولی در منوی نهار فقط چند غذای ثابت وحود داشت و برای شام نیز فقط دو انتخاب داشتیم. خلاصه هر پنج روز مجبور به خوردن غذای یکسان شدیم! کیفیت این دو وعده غذایی نیز پائین بود. نحوه سرو غذا و نحوه برخورد بسیار بد و توهین‌آمیز بود و می‌گفتند همین است که هست. در ضمن ساعت سرو غذا هم به گونه‌ای در نظر گرفته شده است که عملاً هیچ فردی به آن نمی‌رسد و غذا نیز نگه نمی‌دارند! این هتل آپارتمان از بازارها و مراکز تفریحی نیز بسیار دور است ولی در دو نوبت سرویس رفت دارد. خود ویلاها نیز مستهلک است. سرویس بهداشتی و حمام بد و تقریباً خراب، فشار آب کم، چکه آب کولر از سقف بر روی تختخواب و بدتر از همه جوابگو نبودن پرسنل همگی باعث نوشتن این نظر شده است. امید است مدیران و پرسنل این هتل آپارتمان نیز نگاهی به نظرات نوشته شده بیافکنند و تدبیری بیاندیشند. به امید روزی که همه به همدیگر احترام بگذاریم.