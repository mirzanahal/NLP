با سلام
من در اغلب هتل های 5 ستاره کیش اقامت داشتم و
این رو هم باید بگم که هتل های ایران به طور نسبی ضعیف تر از میانگین هتل های خاورمیانه نیست و این رو اضافه کنم که هر هتل معایب و مزایایی داره که هر کس میتونه با توجه به خواستش انتخابش رو انجام بده؛ پس:

معایب: 
1- پرسنل تمام قسمت ها اغلب آموزش ندیده هستند و عملکردشان به هیچ عنوان در حد یک هتل 5 ستاره نیست ولی باید گفت که در حد توان خود سعی دارند نظر مسافر را تامین کنند.
2- نداشتن موسیقی زنده در رستوران دیگر عیب این هتل 5 ستاره است و باید اضافه کرد که محیط رستوران و لابی بسیار معمولی است.
3- منوی ضعیف رستوران و به طور نسبی کیفیت پایین برخی از غذاهای منوی رستوران (مثلا چلو کباب برگش رو انتخاب نکنید که آدم یاد رستورانا بین راهی میفته...).
4- نور اتاق خواب ها کم است و برخی از علائم فرسودگی در بعضی از قسمت های هتل به چشم میخورد(من زنگ زدگی و شکستگی رو در اطراف وان حمام دیدم).
5- وجود عملیات ساختمانی در اطراف هتل که باعث بر هم زدن آرامش ساکنین هتل میشود(البته به دلیل دو جداره بودن پنجره ها این موضوع کمتر محسوس است).
6- سیستم سرمایش هتل کولر گازی بود در صورتی که در تمام هتل های 5 ستاره برای داشتن تهویه بهتر از سیستم تمام هوا استفاده میکنند(سرمای کولر گازی مستقیم و متمرکز است در صورتی که در سیستم تمام هوا این طور نیست).

مزایا:
1- اگر دنبال خرید هستید باید گفت فاصله هتل پارمیس به مراکز خرید و مرکز شهر نسبتا نزدیک است.
2- صبحانه سلف آزاد از لحاظ کیفیت و تنوع به طور نسبی در حد سایر هتل های 5 ستاره جزیره میباشد.
3- سبد میوه ای که عصرها در اتاق گذاشته میشود کار تازه ای است و در بین هتل های 5 ستاره جزیره صرفا در این هتل انجام میشود (تا آنجایی که من اطلاع دارم).

از نظر من این هتل با تمام مزایا و معایبی که داره ارزش هزینه ای که آدم پرداخت میکنه رو نداره چون با تفاوتی اندک با این هزینه (حدود 5 تا 10 درصد) آدم میتونه هتل داریوش رو انتخاب کنه که به نظر من بهترین هتل جزیره کیش هست.                  
               