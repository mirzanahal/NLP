من با خانومم چهار شب و پنج روز اونجا اقامت داشتیم. البته ما با تور اونجا رفتیم و امکانات در اختیار ما مربوط به تورمون میشه. نمیدونم اگه کسی فقط بره هتل و اتاق بگیره هم این امکانات رو داره یا نه. قیمت تور ما با بلیط رفت و برگشت نفری 260/000 تومان بود.

اینم نظر من:

محاسن:
1)استقبال فرودگاه و ترانسفر به هتل
2)ناهار رایگان شامل تهچین مرغ، خورشت قیمه یا قرمه سبزی، چلو ماهی و چلو جوجه کباب
3)50% تخفیف پارک دلفینها
4)کشتی آکواریوم که طبقه پایینش دو متر زیر آب هست رایگان
5)یک شب شام در رستوران میرمحنا رایگان که از ساعت ده شب تا دو صبح خیلی بهمون خوش گذشت.
6)سایر تورهای تفریحی رو از داخل هتل میشه گرفت.
7)محوطه هتل زیبا و با صفا است.
8)کولر اتاق خیلی خوب بود.
9)کافی‌شاپ خوبی داره که کیک‌های فوق‌العاده خوشمزه‌ای میاره. قیمتشم خوبه. هر قوری چای دو نفره دو هزار تومان.
10)انبار توشه رایگان. اگه زمان تحویل اتاق با پروازتون زیاد باشه میشه وسایل رو امانت داد و هر وقت برگشتید بگیرید.
11) نزدیکی به مراکز خرید و رستورانها. کلاً از نظر مکانی جای خوبیه.
12)برخورد پرسنل خوب و محترمانه هستش.

معایب:
1)توالت رو مثل هتل‌های خوب بعد از تخلیه اتاق‌ها ضد عفونی نمیکنن.
2)فشار آب حمام کمه.
3)کف اتاق‌ها موکت نیست و سنگه. من اینو اصلاً دوست نداشتم.از حمام که بیای بیرون آب بدنت همه جا رو خیس میکنه.
4)تلوزیون که فقط کانالهای ایرانو میگیره، اونم به زور
5)کیفیت غذاهای ناهار زیاد دلچسب نیست.
6)کیفیت صبحانه هم همینطور. مخصوصاً سوسیس و کالباس درجه هشت که وحشتناک بود.
7)تمیزی اتاق در حد متوسط هست.
8) حمام جا لباسی و آینه و حوله نداشت که این واسه من فاجعه بود.
9)اتاقتون به صورت روزانه تمیز و مرتب نمیشه. خودتون باید بگید که تمیزش کنن.
10) تایم صبحانه از 8 تا 9:30 و ناهار از 13 تا 14:30 که به نظرم کم بود. من که همش قر میزدم. 

به نسبت پولی که واسه این هتل میدین بد نیست اما من که دیگه اونجا نمیرم.

من شیک بودن هتل خیلی برام مهمه که زیاد این هتل رو نپسندیدم. خود هتل از عوامل کسب آرامش در دوره مسافرت و استراحت هستش. من با این حرف که آدم اونجا همش بیرونه و فقط موقع خواب میره هتل کاملاً مخالفم.                 
               