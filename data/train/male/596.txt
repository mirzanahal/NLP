با در نظر گرفتن 4 ستاره بودن این هتل و وضعیت سایر هتلهای کیش باید بگویم که به لحاظ نظافت و خدمات چیزی کمتر از 5 ستاره نبود. رستوران آن هم گرچه ممکن است که تنوع یک هتل 5 ستاره را نداشت ولی آنقدر متنوع بود که اگر روزی 4 نوع غذا میخوردید تا آخر هفته به تکرار نمی رسیدید. برخورد کارکنان محترمانه بود و خوشبختانه بو های ناهنجار نمی آمد. روم سرویس قابل قبول بود و به درخواست های تلفنی در اسرع وقت رسیدگی می شد. ناهار اگرچه در وهله اول گران به نظر میرسید، ولی بعد که میخوردید می دیدید که می ارزد. در کل اگر دنبال یک اقامت آرام و تمیز بدون نقش و نگار اضافه در کیش هستید این هتل را توصیه میکنم. لازم است از برخورد خوب آقای گلبرگ هم یادی کنم که با روی باز و شوخ با مسافرین سلوک میکند.                 
               