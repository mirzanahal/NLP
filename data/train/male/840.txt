من و همسرم از 18 تا 21 مرداد 1390 در هتل مریم اقامت داشتیم. هتل آرام، تمیز و مطلوب بود. اتاقها روشن و تهویه در آن شرایط آب وهوایی عالی بود. بزرگترین نقطه ضعف هتل مریم رستوران و صبحانه آن است که اصلا در حد ستاره های آن نیست. بنا به دلیلی که برای من منطقی نیست هتل ترانسفر برگشت به فرودگاه ندارد. ساعت چک آوت 12 ظهر است و هتل اتاقی برای نگهداری بار مسافرین تا ساعت پرواز ندارد و چمدانها در همان لابی نگهداری می شود. گویا بعضی از اتاقهای هتل مریم مشکل بو دارد، اتاق ما این مشکل را نداشت ولی دو مورد اعتراض مسافران را دیدم. موقعیت هتل از نظر دسترسی به بازارها و ساحل خوب است و به کسانی که به این هتل می روند توصیه می کنم از تخفیف بولینگ مریم استفاده کنند. من مسافرتهای زیادی به کیش داشته ام و در هتلهای متعددی اقامت کردم، در مجموع هتل مریم سرویس قابل قبولی ارایه می دهد.                 
               