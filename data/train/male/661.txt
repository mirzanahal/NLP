واما ایراداتی که به چشم می آمد:
1-باز به نظر بنده بزرگترین اشکال هتل بوی نا مطبوع فاضلابی بود که دایما در دستشویی اتاق به مشام می رسید و کاری برای رفع آن نمی شد کرد.این بوی نامطبوع یا همان بوی گوگرد در قسمتهایی از حیاط که آب نما حالت راکد پیدا می کرد هم کاملا مشهود بود بطوریکه ایستادن در آن قسمتها غیر قابل تحمل بود.
2-در مورد رفتار پرسنل باید گفت که رفتار نگهبانها ، دربانها و گارسون ها کاملا خوب بود.دقبقا 180 درجه برخلاف  تمامی پرسنل رسپشن (پذیرش) که بر عکس همه هتلهایی که من دیده ام رفتاری کاملا خشک و متکبرانه داشتند و در همان تماسهای عادی هم فکر نمی کنم از آنها خوشتان بیاید!!!
3- در مورد تجهیزات اتاق چند ایراد وجود داشت که مهمترین آنها عدم وجود توری پنجره است.در نتیجه شما نمی توانید از هوای خوب بیرون استفاده کنید چون در عرض سه سوت پشه ها می ریزند سرتون و کلافتون می کنند. دوم خراب بودن سشوار دستشویی(البته این شانسی است) و سوم عدم وجود سیستم گرمایشی برای هر اتاق.چون با وجود هوای عالی کیش در زمستانها ،بعضی شبها سرما اذیت کننده می شود و اگردرهتل فلامینگو باشید باید یک بخاری برقی دستی از رسپشن بگیرید.
4-در مورد صبحانه باید گفت که تقریبا کامل بود منتها کیفیت آب میوه (منظورم سن ایچ هست!) متوسط و کیفیت سوسیس های بکار رفته غیر قابل قبول بود.
در مجموع هتل قابل قبولی از لحاظ آرامش و تمیزی می باشد و آن را توصیه می کنم.
