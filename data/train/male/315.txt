دیروز از کیش برگشتیم. 
نسبت به سال گذشته که در هتل بودیم، خدمات CIP تنزل زیادی کرده بود. ما پارسال که رفتیم دم هواپیما اومدن دنبالمون، در سالن CIP ازمون پذیرایی کردن، خودشون بارهامون رو گرفتند و ما رو با ون بردند هتل. در برگشت هم مسافرا رو با مینی بوس بردند تا فرودگاه. امسال از CIP برگشت خبری نبود، و ضمناً موقع رسیدن به کیش هم دیگه خبری از پذیرایی و ... نبود و بارها رو هم خودمون گرفتیم و با بقیه مهمونا با مینی بوس بردنمون هتل. حالا شاید دلیل این کار شلوغی هتل در این ایام تعطیلی اخیر بود. 
نسبت به سال گذشته تنوع منوی غذاها کمی بهتر شده بود، اما در کل هنوز تنوع کمه و غذاها خیلی یکنواخته. با توجه به این که معمولاً اکثر مسافرا سه چهار روز بیشتر مهمان هتل نیستند، بهتره که چهار تا منوی مختلف تهیه بشه و در طول ماه این منو تکرار بشه. 
یه نکته دیگه اینه که در هتلی که ادعای 5 ستاره بودن میکنه، کیفیت غذاها انتظار میره که بیشتر باشه، و مثلاً از برنج خارجی برای تهیه غذاها استفاده نشه. قیمت منو هم با مقایسه به مثلاً رستوران اردک آبی در تهران که با کیفیت و تنوع بالاتر نسبت به داریوش سرویس میده، نسبتاً زیاده (22 تومان در اردک آبی، در مقابل 26 تومان داریوش). 
ضمناً هتل داره شروع به فرسایش میکنه، بعضی جاها دیوارهای بیرونی هتل پوسته کرده، شیرهای اکثرا رسوب دادند و بعضاً عملکرد درستی ندارند. بنابراین باید یواش یواش فکری به حال نوسازی بکنند، با توجه به این که رطوبت در کیش بسیار بالاست. 
البته نسبت به سال گذشته یک تلفن در حمام اضافه شده که ایده جالبیه. 
یه سری اتاقهای ویلایی که اصطلاحاً کابانا نامیده میشن، قرار بوده در کنار ساحل هتل ساخته بشه که به دلایل نامعلوم ساختشون متوقف شده، این ساختمونهای نیمه کاره در کنار باغ زیبای هتل، یک نمای ناجوری ایجاد کرده. بهتره یا این ساختمون ها یا تخریب بشند یا تکمیل. 
دیگه این که ساعت در اتاق هتل موجود نیست. جا نمازی هم که لااقل در اتاق ما بود یه مهر نصفه شکسته داشت! حالا ما زیاد هم مسلمون نیستیم، اما بالاخره زشته! یه نصفه مهر شکسته. 
اما از نظافت اتاقها، نگهداری فضای سبز و سرعت عمل پرسنل، واقعاً هیچ چی کم و کسر نیست. 
در کل من فکر میکنم یه مقدار هتل نسبت به دفعه قبلی که رفتیم تنزل داشته. یکی از بستگان ما تو کار هتلداری هست، میگفت ظاهراً این هتل به بانک سپه لندن واگذار شده و دیگه متعلق به گروه ثابت نیست و آقای ثابت فقط ناظر هتل از طرف بانک هست. حالا راست و دروغ این حرف با اون طرف، ولی اگر اینطور باشه شاید دلیل تنزل کیفیت اندک هتل رو بشه به این دلیل دونست. 
موارد مثبت: 
نظافت بالای محیط و اتاقها، فضای سبز بینظیر، معماری زیبا، پرسنل مجرب  
موارد منفی: 
کیفیت متوسط غذاها، تنوع اندک منو، عدم توجه به نوسازی بخشهای فرسوده شده. 
امتیاز کل: 
17/20 
در مقایسه با دیگر هتلهای ایران