جانا، انگار که با هم همسفر بوده باشیم.
همه رو از قول دل من گفتی.
محمد، سید احمد،نیلوفر و ...
نمیخوام خاطراتم رو حتی برای خودم زنده کنم، اما میخواهم گوشه ای از دردنامه مو چراغ راه آیندگان (مسافرین به کیش کنم)
برای اینکه خسته تون نکنم سه تجربه شخصی خودم رو به نوشته های عزیزان اضافه میکنم:
1- توری که هتل رو برای ما رزرو کرده بود وعده یک اتاق رو به دریا در یک هتل 5 ستاره رو داده بودن. ما تقریبن ساعت 8 شب رسیدیم. پس از دردسرهای پذیرش، اتاق 154 رو به ما دادن. زمانی که وارد اتاق شدیم اولین چیزی که دنبالش بودم دریا بود و منظر رو به دریای اتاق. پس از اینکه چیزی پیدا نکردم به مدیر داخلی مراجعه کردم، ایشون فرمودند که اتاق رو به دریاست و چون الان شب هستش شما دریا رو نمی بینین!!!!!! آقا انگار یه پارچ آب سرد رو سرم ریختن (کلی کنف شدم و خجالت کشیدم)
از شوقم همون شب، پرده های پنجره رو کنار زدم باشد که اول صبح به محض بیدار شدن چشام به دریای زیبای خلیج پارس بیفته. اما صبح که پا شدم دیدم هیچ اثری از دریا نیست. اتاق رو به جزیره بود.
البته خدا رو شکر نحوه برخورد مدیر داخلی تمام غصه هامو از بین برد. میخواین شما هم با تکنیک ایشون آشنا بشین؟
نگران نباشین من بدون دریافت هیچ هزینه ای بهتون آموزش میدم:
ایشون ابتدا گوش دادن، بعد هم بدون اینکه حتی کوچکترین تغییری در میمیک صورتشون ایجاد بشه و توضیحی بدن، راهشون رو کشیدن و رفتن. (خدایی دیگه نخواین بگم فکم چقدر کش اومد)
2- ظرف و ظروف هتل خیلی کثیف بود، کیفیت غذای هتل اما........
خلاصه میگم: این عیال ما چند وعده اول غذا نخورد من هم هی این بنده خدا رو مورد هجمه قرار می دادم که : شدی خانم بهداشت و بذار بهمون خوش بگزره و این قدر سخت نگیر و... تا عاقبت بنده خدا قبول کرد و با ما ناهار خورد. (ولی ای کاش لال می شدم و مجبورش نمی کردم.) همین رو بگم که عیال از اون لحظه به بعد بیچارم کرد. چون به یک ساعت نکشید که علایم مسمومیت ظاهر شد و تا شب در خدمت ایشان از این داروخونه به اون داروخونه، از این دکتر به اون دکتر.
3- یه روز به اتفاق یکی از همراهان تصمیم گرفتیم که سوار آسانسور بشیم و از طبقات بالای هتل منظره دریا رو دید بزنیم.
بین راه (بین طبقه دوم و سوم) آسانسور گیر کرد. ابتدا آژیر آسانسور رو زدیم دیدیم فریادرسی نیست، گوشی تلفن رو برداشتیم خبر بدیم تلفن قطع بود. تو این فکر بودیم چه کنیم و چه نکنیم که یه دفعه چشمم به بروشور تبلیغاتی گردشگری هتل افتاد سریع با موبایل شماره رو گرفتم، خانمی گوشی رو برداشت و ما موضوع رو به اطلاع ایشون رسوندیم.
 نهههههههههههه، لطفن توی ذهنتون بیخیال شین و خیال پردازی نکنین.
 چی؟ تیم امدادی رو ارسال کردن؟ خیررررررررررررر. نمیتونین حدس بزنین خودتون رو اذیت نکنین. خیلی خوب میگم ایشون گفتند که \"من در گردشگری هستم به من ربطی نداره\"
مممممممممممممممم
(علامت تعجب و عصبانیت)
نهایتن به دیگر همراهم زنگ زدم و ایشون عوامل هتل رو خبر کردن و تکنسین هتل اومد و بعد از کلی منت که به من ربطی نداشته و من نباید می اومدم و من لطف کردم 20 دقیقه ای ما رو آزاد کردن.
پیش خودم گفتم الان میرم و پدر مدیر هتل رو در می آرم. رفتم و مدیر هتل رو پیدا کردم دیدم همون مدیر داخلیه است.
 خوب مثل اینکه میخواین یکی دیگه از رموز مدیریت رو مفت و مجانی یاد بگیرین، ولی ایندفعه بهتون نمی گم تا خودتون برین و از ایشون یاد بگیرین....
علم رو بیاموزید حتی اگه در هتل ارم کیش باشد.