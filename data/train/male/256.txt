من هم 21 تا 24 آذر هتل آریان بودم توی یک سوئیت در طبقه سوم. همه چیز خوب، مرتب، مناسب و در حد انتظاز بود. از وضعیت اطاق های طبقه اول که برخی دوستان در نظراتشون اشاره کردند و شکایت داشتند اطلاعی ندارم.

متاسفانه دوچرخه دیگه نداره. همه رو جمع کردن. 

من قبلاً شایان هم رفتم و میتونم بگم بجز موقعیت محلی و دید دریا، شایان چیزی سرتر از این هتل نداره. حتی  صبحانه و غذاش بهتر از آریان نیست.
اگر خواستید در هتل ناهار بخورید من ماهی کباب رو پیشنهاد میکنم. بقیه غذاها معمولی هستند.
با هادی موافق هستم. به اندازه پولی که میدید انتظار داشته باشید.
یکی از دوستان در باره معطلی برای تحویل اطاق گله کرده بود. این معطلی برای کسانی که با پرواز های صبح میان چیز عجیبی نیست و توی همه هتل ها ممکنه اتفاق بیفته. ساعت تخلیه اطاق ها 2 بعد از ظهره و حدود یک ساعت هم ممکنه نظافت و تحویل طول بکشه. در واقع نمیشه از هتل انتظار داشت که اطاقشو از شب قبل خالی نگه داره برای مهمونی که فردا صبح میاد. این مسئله رو آژانس هایی که بلیط و جا تهیه میکنن باید به مشتری ها بگن. 
ما هم با پرواز صبح رفتیم و ساعت نه رسیدیم هتل منتها چون انتظار این تاخیر رو داشتیم چمدون ها رو تو هتل گذاشتیم و آمدیم بیرون برای گردش. ساعت یک و نیم برگشتیم و ناهار خوردیم و زمانی که واقعا منتظر اطاق شدیم یک ساعت بود. 
بنابراین اگر می خواهید اصلاً معطل نشوید با پرواز های بعد از ظهر بیایید. منتها روز را از دست میدهید. باید بین این دو یکی را انتخاب کنید.
دور و بر هتل ساخت و ساز  میکنن که هم منظره رو خراب کرده و هم ممکنه اگر کسی بخواد روز بخوابه مجبور بشه پنجره رو ببنده ولی شب آرامش مطلقه. البته از این نظر با هتل مریم که نزدیکشه خیلی تفاوت نداره. 

تنها کانال ماهواره همچنان قطع بود. اینترنت بیسیم فقط در لابی داره.

امیدوارم با این توضیحات دوستان بتونن بهتر تصمیم بگیرن.
