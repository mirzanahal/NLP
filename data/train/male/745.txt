من هم با پرستو موافق هستم. من از 28 آبان تا 30 آبان آنجا بودم. شیر آب حمام خراب بود و متاسفانه پس از 10 بار تذکر بازهم درست نشد. یک نفر هست که هم کافی شاپ را اداره می کند و هم خانه داری. بنابر این همیشه یکی از این دو تلفن ها را جواب نمی دهد. یک کافی شاپ به نام چشم انداز در پشت بام هتل دارد که حتی اگر یک ساعت هم آنجا بنشینی کسی به تو نمی گوید خرت به چند؟
در مورد صبحانه گرچه نظر پرستو این است که زود به اتمام می رسد اما از نظر من خیلی دیر هم شروع می شود. برای من که کار اداری داشتم ساعت 8 صبحانه خوردن خیلی دیر بود. 
روی میزها اصولا کثیف است. قاشق ها و بشقابها چرب  هستند و روی سقف را لایه ضخیمی از دوده گرفته است. 
نظافت اتاق اصولا معنی ندارد. وقتی هم که خیلی اصرار کنی، می گونید که ساعت 5 بعد از ظهر به بعد اتاقها تمیز می شوند. 
شب اول هم که رفتم دوچرخه سواری. دوچرخه های کرایه بسیار کهنه و مستهلک هستند. 
بعدا متوجه شدم که در بعضی اتاق ها هم آب گرمکن ها خراب بوده و جابجایی بین اتاق ها زیاد صورت گرفته است. 
شاید تنها نکته ای که برایم در مورد این هتل قابل قبول بود، اینترنت بی سیم در لابی و تمیزی ملحفه ها بود. 
با یکی از پرسنل هتل هم دوست شدم. ادعایش این بود که چهار ماه است که حقوق نگرفته اند و جابجایی پرسنل به دلیل نارضایتی از صاحب هتل بسیار زیاد است. 
این هتل بیشتر شبیه یک مسافرخانه است تا یک هتل! توصیه می کنم که به هیچ وجه آنجا نروید.