با عرض درود و سلام خدمت کلیه دست اندرکاران هتل زیبای داریوش : من بهمراه یک میهمان خارحی در بهمن ماه 1389 برای مدت سه روز در هتل بسیار زیبای داریوش اقامت داشتیم و با دیدن بناو فضاهای ساحلی و جنگلی بسیار زیبای این هتل متوجه شدیم که آقای مهندس ثابت و کلیه دست اندرکاران ساخت این هتل متحمل چه زحمات ، تلاشها ،  برنامه ریزی ها و هزینه های سنگینی بوده اند. ضمن اینکه ما از جناب آقای مهندس ثابت و تیمشان که مکانهای تفریحی دیگری را نیز در جزیره کیش بنا نهاده اند تشکر و قدردانی می کنیم ، از خداوند می خواهیم که به ایشان در همه اهداف جسورانه و وطن پرستانه شان یاری رساند.در اینجا وظیفه خود می دانیم که برای قدرانی و بمنظور حفظ آثاری همچون این هتل زیبا که چه تلاشها و رنجهایی برای ایجاد آن شده است کمی سختگیرانه مدیریت فعلی این هتل و خدمات ارائه شده آن را مورد انتقاد قرار داه و برای هرچه بهتر شدن آنها نظرات ذیل را به حضورتان عرض نمائیم: 
1- وضعیت داخلی اتاقها در حد هتل 2 ستاره است و امکان استفاده از سرویس بهداشتی و وان بصورت همزمان نمی باشد و سیستم گرمایشی اتاق نیز به خوبی کار نمی کرد.  
2- خوراکهای تهیه شده (  نهار) مناسب همه افراد با شرایط مختلف نبوده و در کل به سبک بسیار قدیم ایرانی مثلا" خورش های بسیار چرب که دو سه سانت روغن روی آنها را گرفته و غذاهای دریایی بسیار کم و محدود بود و تنها یک نوع ماهی با کیفیت بسیار پایین که بسیار سرخ شده و خشک بود معمولا" روی میز بود و برای دسر نیز از کمپوتها  به جای میوه های تازه استفاده شده بود و تا جائیکه حضور ذهن است مثلا" سیب را نصف شده که معمولا" در معرض هوا سیاه می شود بعنوان دسر میوه تازه بکار برده بودند . در کل خوراکها در حد هتل 5 ستاره نیست . 
3- امکان استفاده از سالنهای ورزش برای بانوان مقدور نبود. 
4- کلیه کارکنان و خدمه بسیار خوب و مهمان نواز بودند ولی احتیاج به گذراندن دوره های آموزشی  بیشتری درزمینه هتل داری می باشند. 
5- بسیاری از قسمتهای بنای هتل از بیرون احتیاج به بنایی دارد که میباست تا قبل از بین رفتن به انها رسیدگی شود.  
جا دارد در این جا باز هم یادآوری کنیم که ما بسیار خوشحال هستیم که چنین فضاهایی در کشور ما وجود دارد و افرادی همچون جناب اقای مهندس ثابت هستند که قلبشان برای این کشور بتپد و افکار و اهداف بزرگ خور را جامه عمل بپوشانند و چنین فضاهایی را بنا نهند لذا وظیفه تک تک مااست که با به روز کردن خود و با استفاده از تجربه های موجود در دنیا سعی کنیم با مدیریت قوی در حفظ و هرچه بهتر شدن این فضاها بهترین خدمات را به هم میهنان خود و جذب توریست ارائه دهیم. به امید موفقیتهای روز افزون