من و همسرم از 9 تا 12 آذر توی ویلاهای خیام اقامت داشتیم.
به نظرم اگر برای تفریح میرید بین هتلهای کیش از نظر نزدیکی به ساحل مناسب بهترینه. هتلهایی مثل دیدنیها و کوثر و آبادگران شاید به ساحل نزدیک باشند ولی یا ساحلشون اینقدر سوت و کوره که آدم جرات نمیکنه بعد از تاریکی هوا اونجا بگرده یا اینقدر ولوله است که آدم عطاش رو به لقاش میبخشه. در ضمن هتل خیام نسبت به هتلهای بالا خیلی به بازار نزدیکتره؛ در وافع چسبیده به بازار ونوس و مریمه.
از نظر بقیه موارد رفتار پرسنل هتل بد نبود، البته شاید مثل هتلهای چندستاره جلوی آدم دولا و راست نشند. در واقع فقط دو سه تا متصدی نظافت داره که ما یکی دو بار بیشتر ندیدیمشون و اصلاً کاری بهشون نداشتیم.
از نظر صبحانه میشه گفت کامله -کره، مربا، عسل، پنیر، تخم مرغ، نان و چای خشک و آب برای چای دم کردن- گرچه خودت باید زحمت بکشی و بری از دفتر هتل بگیری، تنها مشکلش به نظرم اینه که تازه ساعت 9 صبح شروع به دادن صبحانه میکنند. توی اتاق هم کتری برقی هست بنابراین برای چای خوردن لازم نیست پول چایی بدی و خودت میتونی دم کنی.
از نظر آرامش هم که گفتم ساحلش عالیه، تنها مشکل اینه که چسبیده به رستوران نهنگ سفیده که بعضی شبها ممکنه تا دیر وقت برنامه اجرا کنه. البته ما شب که میرسیدیم هتل اونقدر خسته بودیم که اصلاً متوجه سر و صدا نمیشدیم.
از نظر قیمت هم به نظرم بد نبود. در کل به نظرم توی کیش آدم خیلی خرج اقامتش نکنه بهتره. خیام از اکثر تک ستاره ها به جز مثلاً دیدنیها گرونتره. اگر دفعه ای دیگه هم بخوام برم کیش و حاضر باشم همین قدر پول اقامت بدم حتماً باز هم میرم همینجا.