با سلام خدمت دوستان. من همراه خانمم اردیبهشت 5 شب ! تو هتل سه ستاره ارم بودیم. چون خودم هر بار رفتم کیش از نظرات دوستان استفاده کردم خیلی دوست داشتم زودتر از اینها نظرم رو بنویسم که الان فرست شد.
اگر بخوام به طور خلاصه و کاربردی نظرم بگم کلا ویژگی های این هتل رو به 2 دسته مثبت و منفی تقسیم می کنم.
ویژگی های مثبت:
مهم ترین ویژگی این هتل این هستش که شما هزینه اقامت تو هتل 3 ستاره رو می دین و از امکانات هتل 5 ستاره استفاده می کنین مثلا لابی و تراس زیبا، غذای متنوع و غذا خوری با منظره زیبای رو به حیاط هتل و خلیج فارس (البته طبقه بالای غذاخوری)، استخر و ...
صبحانه هتل مفصل بود و نهار و شام هم مطلوب بود. خوشمزه ترین ماهی ای که تا حالا خوردم تو منوی این هتل بود. ماهی هامور بود که از نزدیکی امارات سید می کنند. زمان شام موزیک زنده هم داشتن که کارشون خوب بود.هتل با ساحل دریا 10 دقیقه و بازار پردیس 1 و 2، 10 دقیقه فاصله داشت. مقابل هتل دوچرخه کرایه می دن و هر 15 دقیقه از جلوی هتل مینی بوس رد می شه که واسه دوستانی نمی خوان واسه 10 قدم راه 1500 یا 2000 تومن خرج کنن خوبه. امکانات اتاقا تلویزیون، مین بار و کولر هستش که متوسط بودن.
اما ویژگی های منفی:
چون هتل بزرگی هستش کلا لابی و پذیرش اکثر اوقات شلوغ هستش و مراحل تحویل اتاق یکی 2 ساعتی طول می کشه. کلا برخورد کادر هتل خوب بود ولی چند مورد جرو بحث بین مسافرا و مسئولین پیش اومد. مسئول تور ها هم خانم خوش برخورد و با حوصله ای بودن. نظافت اتاق ها هم زیاد جالب نبود. کلا تو کیش هر هتلی برین باید حوله و ملافه همراه داشته باشین. مثل اکثر هتل های کیش اینجا هم حشرات دیده می شه که ما خوشبختانه فقط مورچه دیدیم.
اگر بخوام جمع بندی کنم، کلا توی کیش به آدمایی که سخت گیر نیستن خیلی خوش می گذره، بر عکس دوستان سخت گیر و حساس. 90% هتل های خدماتشون پایین تر از حد انتظاره ولی واقعا می شه سخت نگرفت و خوش گذروند. اگر خیلی سخت گیر و حساس هستین بهتره کلا قید کیش رو بزنید و به فکر سفر خارجی باشین.
من بار دوم بود که می رفتم کیش. دفعه اول هتل پانیذ بودیم. حالا من می گم هتل ارم بهتر بود ولی خانمم می گه پانیذ بهتر بود. من می گم پانیذ استخر و تراس با منظره دریا نداره، خانمم می گه پانیذ اتاقش تمیز تر و بهتر بود.
حالا تصمیم آخر با شماست.                 
               