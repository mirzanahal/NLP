سلام، ما 4 تا 6 اسفند فاز هتلی فلامینگو بودیم، بر خلاف نظر آقای یوسفی من محاسن زیادی رو تو هتل دیدم. صبحانه منحصر به فرد بود من تو این چند سال پارمیس و ارم پنج ستاره و مریم رفتم ولی صبحانه هیچکدومشون به کیفیت فلامینگو نبود.
اتاقها و بخصوص سرویس بهداشتی بسیار تمیز بودن (وسواسی ها با خیال راحت این هتل رو انتخاب کنن). به نظر من اگه کسی با توالت فرنگی مشکل داره نباید اونو به هتل نسبت بده.
ترنسفر و گشت جزیره و سرویسهای بازار منظم بود که جا داره به این خاطر از آقای گلبرگ و بخصوص آقای علیزاده تشکر کنم.
کارکنان داخل لابی و رستوران بسیار مودب و خوش پوش بودند. نهار فوق العاده بود. در مورد شام اطلاعی ندارم چون بیرون با بر و بچه ها شام رو میزدیم.
و از همه مهمتر مکان هتل بسیار دنج و البته نزدیک به همه جا بخصوص ساحل و مراکز تجاری (7 دقیقه پیاده تا ساحل و 5 دقیقه تا اولین مرکز تجاری). نزدیکیش به ساحل به همه چیز می ارزه.
من تو هیچ هتل چهار ستاره ای اسکاج و مایع ظرفشویی ندیدم!! یه تماس با رستوران کافیه که کل سرویس چای رو با یک دست تمیزش عوض کنن و یخچال رو شارژ کنن.
وایرلس با سرعت بالا از محاسن این هتل بود که من دیدم.
و البته من تو هیچکدوم از این هتلهای کیش که رفتم یک بار هم تلویزیون روشن نکردم. آخه حیف نیست ساحل به اون قشنگی رو بزارین بیاین تو اتاق تلویزیون ببینین؟؟
فقط یک توصیه واسه اونا که به صدا خیلی حساس هستند: اتاقهای هتل شماره های 200 چون مشرف به لابی هستند یه کم صدای رفت و آمدهای لابی ممکنه اذیتشون کنه. می‌تونین طبقات بالاتر اتاق بگیرین.