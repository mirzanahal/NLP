سلام
من و دوستم 3 شب هتل پانیذ اقامت داشتیم و امروز رسیدم تهران. با وجود اینکه سطح انتظارمون رو پایین آورده بودیم باز هم شدیداً تو ذوق مون خورد. هتل فاقد آسانسور بود و هر دفعه باید 3 طبقه را از پله ها بالا پایین می کردیم.
یه اتاق خیلی تنگ با یه تخت مثلاً دو نفره، یه تلویزیون کثیف که کنترلش درب باتری نداشت و باتری هاش هم تموم شده بود. یه یخچال، کولر،  گوشی تلفن و یه آیینه و کشو. همین! سرویس بهداشتی که شامل حمام و دستشویی و توالت بود چنان جاش تنگ بود که ممکن بود در حین استحمام بیوفتی مثلاً توی توالت که از نوع فرنگی هم بود فقط و ما کلی عذاب کشیدیم باهاش. شیرهای دستشویی زنگ زده بود و لزج شده بود انقدر که شسته نشده بود. یه پنجرا رو به بیرون داشت که اون هم داشتن ساختمون سازی می کردن هیچی پیدا نبود. در کل اتاقش که یه دخمه بود فقط.
لابی که چیز خاصی نداشت یه سالن کوچیک بود با چند تا مبل کهنه.
اما امان از رستوران. سه روز صبحانه خوردیم که هر روز فقط شامل تخم مرغ پخته، کره، پنیر، عسل، مربا، گوجه و خیار پلاسیده، چای به صورت آب جوش و لیپتون، یک مدل غذای گرم مثلاً عدسی یا لوبیا و یک مدل آب میوه ( در واقع شربت ) بود و این ها هر روز به همین شکل بود فقط نوع شربت و غذای گرم عوض می شد بقیه به همون صورت بود.  مهمون که زیاد می شه ظرف ها تموم می شن و باید منتظر بمونید تا یکی صبحانه اش تموم بشه تا ظرف هاش شسته بشه و دوباره بذارن اونجا تا شما برید بردارید.
ناهار روز اول ما انتظار منو داشتیم اما به ما گفتن دو مدل غذا داریم. ماهی و قرمه سبزی. گفتیم قرمه سبزی. گفت تموم شده الان فقط ماهی داریم. روز دوم گفتن ته چین مرغ و قیمه و جوجه. روز سوم دوباره گفتن ماهی و قرمه سبزی. و گویا این قضیه هر یک روز در میون تکرار می شه و انتظار انتخاب زیادی رو نداشته باشید.
در ضمن کیفیت غذا من از 10 نمره فقط 3 می دم اون هم به خاطر قیمه چون بدک نبود. در کل مثل ما گول ناهار رایگان هتل رو نخورید. برید بیرون یه کم بیشتر هزینه کنید سیر بشید با اعصاب راحت.
برخورد کارکنان بد نبود. همچین تحویلت نمی گرفتن اما جوابت رو می دادن و چیزی می خواستی اگه داشتن برات می آوردن که اون هم وظیفه شونه. همه شون هم بی حال بودن انگار که حوصله ندارن و به زور اونجان.
موقعیت مکانی هتل هم توی یه خیابون فرعی بود که هر دفعه به زور پیداش می کردیم. نزدیک بودن یا دور بودن به بازارها هم برای ما فرقی نداشت چون یه قدم هم نمی شد پیاده برداری چون هوا خیلی گرم بود. از خدمات گردشگری هم استفاده نکردم و نظری هم ندارم.
در کل بار اول و آخرم بود که پا توی این هتل می ذاشتم که البته به اسم 3 ستاره به ما داد آژانس اما اینجا زدن 2 ستاره. به نظر من 2 ستاره بود.
                 
               