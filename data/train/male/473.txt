باسلام به دوستان
من باتفاق همسر و دختر یکساله ام از تاریخ 27/11/89 تا 29/11/89 تو هتل 5 ستاره ارم که متاسفانه ستاره هاش هیچ فروغنی نداشت اقامت داشتیم.
هتل با توجه به شکل ظاهری و جلال و جبروتش به هیچ عنوان در ردیف هتلهای 5 ستاره نبود بدلایل ذیل:
پذیرش:
تحویل اتاق از ساعت 14 (هروقت که رسیدید بعد از نیم ساعت حداقل معطلی) تخلیه اتاق قبل از ساعت 12
محوطه داخلی:
دارای سه سالن 1) چایخانه   2)لابی   3)سالن فروشگاهها  که به رستوران ختم می شد.
سالن لابی با توجه به خروجی که به سمت هتل داریوش داشت بیشتر به خیابان شباهت داشت تا لابی (حجم بالای تردد مسافرین)
آسانسور:
مزایا: بالابردن سرعت عمل بدلیل خرابی چشمی و احتمال خطر پرس شدن در بین دربها ایجاب میکرد مسافرین هنگام ورود و خروج خیلی سریع عمل کنند یا اینکه یک نفر ایثار کند و دکمه استپ را نگهدارد.
اتاقها:
تمیز- بزرگ- دارای نورگیر عالی(سرتاسر دیوار رو به محوطه پنجره دو جداره بود) و چند شبکه ماهواره ای.
معایب: عدم وجود کارد و چنگال و قاشق (برای گرفتن دو عدد قاشق چنگال بعد از تماس با خانه داری- چایخانه و رستوران سرانجام خودم حضوراً قاشق رو از رستوران و چنگال رو از چایخانه اونهم یکبار مصرف گرفتم). 
ملحفه ها چروک ولی البته شاید تمیز(در آسانسور با یکی از خدمه ها حدود50 تخته ملحفه روی دوشش بودهمسفر شدم، پرسیدم اینها تمیزند گفت بله روش حمل و نقل بهداشتی ملحفه ها خیلی جالب بود)
سرویس بهداشتی:
فرنگی، سرویس کودک، وان و اتاق دوش که درب شیشه ایش بسته نمیشد.
بدلیل ناتراز بودن سطح سرویس همیشه مملو از آب بود و شیرالات نیز خیلی ضعیف بودند.

باتوجه به موارد ذکر شده مدیران این هتل بیشتر به فکر کسب درآمد هستند تا رفاه مسافرین
