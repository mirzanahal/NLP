من بارها به کیش سفر کردم( به دلیل موقعیت کاریم که در دریا هست.) و تقریبا همیشه در هتل فلامینگو اقامت داشتم.اگر بخوام کامل بنویسم باید چندین صفحه بنویسم!!

هتل فلامیگو هتل زیبا و تمیزیه وقتی وارد پذیرش میشید آقاییجلوی در بهتون خوش آمد میگه . در لابی امکانات مختصری هست از قبیل تلویزیون و مبل و ... و پریز برق برای شارژ موبایلتون و از همه مهمتر اینترنت وایرلس رایگان . که میتونید از متصدی پذیرش یوزر و پسورد رو بگیرید.

در پذیرش کاملا محترمانه برخورد میشه ( البته اگر شلوغ باشه کمی قاطی میشه!) بعد از تحویل کلید اتاق معمولا کسی هست که چمدون رو براتون حمل کنه و راهنماییتون کنه. چون محوطه هتل طوریه که پدا کردن بعضی اتاقها سخته.این آقایی که راهنمایی می کنه گاهی چمدونها رو هم میاره و گاهی نه!! بستگی داره به حالش! ولی اگر هم بیاره منتظر انعام نمیمونه ( ولی یه چیزی بدین بهش ،زشته!)

اتاقها رو دوست دارم سه دسته کنم. یکیشون اتاقهای قدیمی هتل هستند که بخش عمده مساحت محوطه هتل رو پر کردن. این اتاقها معمولا وسیع ترن و حالت سویت رو دارند. محوطه هتل یه محیط باغی هست یا چمن و درختچه هایی که در بهار گل هم میدن و بسیار زیبا چمن آرایی شدن. ی آلاچیق بسیار دوست داشتنی رومانتیک هم داره که هنوز خدا قسمت نکرده با نامزد جان! بریم بشینیم اونجا ولی زیاد می بینم که زوجها جوان و بی اف و جی اف ها اونجا میشینن و لاو میترکونن! اتاقهای قدیمی که در گوشه و کنار این محوطه هستن در ساختمانهای یک و دو طبقه ساخته شدن و در کل از بیرون و داخل نقشه جالبی دارن و اکثرا نورشون هم خوبه چون رو به فضای باز هستن .این رو هم بگم که اتاقهای قدیمی از نظر زمانی قدیمی هستن ولی کاملا بازسازی شده و تمیز و شیک هستند. البته به اندازه اتاق های جدید لوکس نیستن.
رستوران هم در همین محوطه و مقابل یه آبنمای زیباست که البته اغلب خالی و خاموشه!

دسته دوم اتاقها اتاقهای نوساز هستن که مربوط به ساختمون جدید میشن و بسیار شیک هستن این ساختمون 4 یا 5 طبقه داره و مثل هلهای کلاسیک راهرو هایی داره که اتاقها اطراف اونها هستن.کلید های این اتاقها از این مغناطیسی هاست که با کارت باز میشه و خیلی با کلاسه!!! ولی اتاقها وسعت کمی دارند و فقط اتاق هستند و مثل اتاقای قدیمی سویت نیستن.

دسته سوم اتاقها هم درواقع اتاقهای نوساز هستن ولی برای این جداشون کردم که بالای همون قسمت پذیرش و لابی هستن و اگر کمی خوش شانس باشین و سیگنال قوی باشه میتونین توی اتاقتون اینترنت مفتی داشته باشین.

امکانات همه اتاقهای قدیمی و جدید در یه حده و نسبتا شیک و مناسبه. یخچال کوچیک و مبلمان تمیز و شیک و کتری برقی و چای و فنجان و لیوان و...

اگر در قسمت اتقهای قدیمی باشد معمولا این امکانات چای و یخچال رو در آشپزخونه کوچیکی پیدا می کنید که ظرفشویی هم داره . اتاقهای جدید آشپزخونه ندارن.

سرویس بهداشتی شامل توالت فرنگی و دوش هست و من در این هتل حمام وان دار ندیدم. در موقع ورود به اتاق دقت کنید که آب گرم کن روشن باشه. چون آب گرم مرکزی در کار نیست و به جاش یه ابگرمن برقی دارید.لوازم بهداشتی تقریبا کامل هست .ازشامپو صابون و شانه یا برس بگیر تا کیت خیاطی کلاه حمام برای خانمها و مسواک و خمیر دندون( ایرانی البته )و حتی کیسه بهداشتی برای نوار. اگر نبود زنگ بزنید پذیرش با کمی تاخیر میارن.

تلفن داخلی هتل سرویس بیدار باش داره که یه بار ازش استفاده کردم و 1 ساعت زودتر زنگ زد ( ظاهرا با ساعت جدید و قدیم تنظیم نمیشه!)میتونید از پذیرش بخواید بیدارتون کنه.

اما رستوران و کیفیت غذا:

صبحانه از 7:30 تا 10:30هست که روی هزینه هتل حساب میشه و حتما بخورید چون خیلی مفصله و سلف سرویسی، شامل آناناس و هلوی کمپوتی، شیر و سن ایچ و چای و قهوه، چند نوع ژامبون، چند مدل تخم مرغ و خاگینه، سوسیس سرخ شده،کوجه و پنیر و خیار ، چند نوع کیک ، چند نوع نون از جمله نون جو و در کل تقریبا کامل و متنوع.

نهار هم سلف سرویسه و فکر کنم از 11:30 شروع میشه تا 14:30 . هزینه اش آخرین بار 25000 تومن برای هر نفر بود که به نظرم گرونه و بخصوص موقعی که برای خرید میرید بیرون لازم نیست برای ناهار برگردید و همون بیرون غذا بخورید هم ارزونتره هم احتمالا کیفیتش بتره. بخصوص که صبحانه مفصلی هم قبلا خورده باشید!! غذا های ناهار هم  شامل انواع سالاد، چند نوع ماست بورانی ، چند نوع ترشی، خورش ایرانی ( قیمه ، قورمه فسنجون) و خارجی( چینی هندی ، مالزی گاهی! که معمولا خوشمزه ستن) جوجه و کوبیده،  پیتزا ( که مفت نمی ارزه)و چند تا آیتم دیگه هست . اگه اول ناهار رو برسید ممکنه گاهی یه ماهی تنوری هم جزو غذا ها باشه که خیلی سریع تموم میشه البته. من یه بار اونجا آمور خوردم که خیلی خوب درست شده بود. 

شام به سبک رستورانهای عادی و سفارش میدین . با اینکه برای شام خیلی شلوغ نمیشه معمولا ولی اغلب هم برای اینکه سفارش بدین و هم برای آوردن غذا کمی معطل میشینمنوی غذا شامل غذای مخصوص سر آشپزه که هر شب یه چیزه و خوراک ماهیچه اش خوبه و البته بسیار چربه. من استیکش رو ترجیح میدم وبیشتر استیک یا شنیتسل سفارش میدادم.بقیه غذا ها هم سامل جوجه و کوبیده و بختیاری و برگ و سلطانی و... هستن که کیفیتش بد نیس ولی در حد هتل 4 ستاره اصلا نیست و قیمتش هم به نسبت بالاست. یه خوراک قارچ گریل شده باسیر دره که چیز خوبیه و توصیه می کنم به عنوان پیش غذا میل کنید.نوشیدنی هاش هم معمولا به اندازه کافی سرد نیست و فقط خنکه نه سرد تر!

یه سراشپز هند هم داره که فارسی هم بلده و با لحجه هندی فارسی حرف میزنه! مواظب باشید جلوش سوتی ندید !!

حوطه و فضای سبز هتل هم بسیار دلگشاست و بخصوص با قسمت جدیدی که اخیرا ساختش کامل شده و چند تا اردک ناز هم توش ول کردن خیلی دیدنی و رومانتیک و دو نفره شده!! به زوجهای جوان توصیه میشه حتما استفاده کنن!

هتل هر روز حدود 9 یا 10 صبح چند تا مینی-بوس میذاره برای مقاصد مختلف در جزیره که یکیشون تور دور جزیره است و خیلی جالبه . بقیه هم به مقصد بازار های مختلف.
ساعت تسویه حساب 2 بعد از ظهره و میتونید اگر مثلا بلیط برگشت برای 11 شب دارید ساعت 2 تسویه کنید و چمدونها رو رایگان در هتل امانت بذارید و برید خرید های آخر رو انجام بدید و بعد برگردید و چمدونها رو بردارید و برید فرودگاه.

محل هتل هم خوبه . از خیابون جلوی در اصلی مستقیم برید پایین میرسید به اسکله تفریحی. اگر هم سر 4 راه بپیچید به راست میرید سمت مراکز خرید . که به ترتیب فاصله زیتون حدود 7-8 دقیقه، مرکزتجاری 15دقیقه و نهایتا پردیس 1 و2 حدود 20 دقیقه قرار میگیره.
از کمبود های عمده این هتل یکیش نبود  Safe Locker یا گاوصندوق در اتاقهاست .

در کل هتل از نظر امکانات و تزئینات در حد 4 ستاره و از نظر کیفیت غذا در حد 3 ستاره هست.