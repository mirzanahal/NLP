با سلام خدمت دوستان
من و همسر و فرزندم از 18 تا 22 فروردین 1390 در هتل آبادگران اقامت داشتیم.
به نظرم هر چند هتل آبادگران در حد سه ستاره نیست اما در مجموع ما راضی هستیم. بهترین توصیفی که برای این هتل می‌توانم داشته باشم: ((مسافرخانه خیلی خوب)) است. دوستانی که می‌خواهند در این هتل اقامت کنند اگر با این دید انتخاب کنند قطعا دچار مشکل نخواهند شد. موارد زیر نیز بنظرم قابل استفاده برای دوستان است:
1 - استقبال فرودگاهی مناسب بود.
2 - هتل خدمات ترانسفر جهت برگشت از هتل به فرودگاه نمی‌دهد.
3 - قیمت کلیه بلیطهایی که از هتل خریداری می‌شد با بیرون یکسان بود و تنها مزیت آن ترانسفر رفت و برگشت رایگان آن بود.
4 - پذیرش تقریبا سریع و بدون مشکل انجام شد.
5 - اطاقها دارای ابعاد مناسب می‌باشد. ضمنا از هیچکدام از اطاقها ساحل دیده نمی‌شود.
6 - فاصله هتل از ساحل و بازارها بسیار کم است و موقعیت هتل بسیار عالی است.
7 - اطاقها نسبتا تمیز و تختها دارای ملافه بودند و سرویس بهداشتی تمیز و صابون و شامپو به مقدار کافی وجود داشت.
8 - اطاقها فاقد حوله، سشوار، قاشق، بشقاب، گاز خوراک پزی و حتی لیوان است.
9 - کولرهای گازی مرتب بود و تلویزیون 6، 7 کانال ایرانی را نمایش می‌داد. و 
10 - صبحانه منوی باز و خوب است اما ناهار بصورت پرسی سرو می‌شود و از بین دو غذا می‌توانید انتخاب کنید. ناهار اصلا کیفیت خوبی ندارد.

در مجموع اگر خیلی حساس نیستید با این هتل مشکلی نخواهید داشت. امیدوارم این اطلاعات برایتان مفید بوده باشد.                 
               