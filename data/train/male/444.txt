سلام. من پس از تحقیقات زیاد از طریق اینترنت و از طریق دوستان ، هتل ارم را به عنوان محل اقامت خود انتخاب نمودم و از 15مهر تا 20مهر در این هتل اقامت داشتم . در مورد وضعیت اتاق ، یک سوئیت 4تخته با دو خواب جدا در اختیار من و همراهانم بود که کاملا مجهز بود و از نظر سیستم سرمایشی عالی بود و اتاق تمیز و مرتب بود . بر خلاف ادعای دوستان ، مایع دستشویی و شامپو و صابون در اتاق موجود بود . داخل یخچال آب معدنی و میوه بود و هر زمان که احتیاج به آب معدنی داشتیم ، کارکنان هتل در اختیار ما میگذاشتند . هتل ارم ، تور گشت جزیره و استفاده از استخر(فقط یک بار) را بصورت رایگان در اختیار مهمانان قرار میداد که از آن استفاده کردیم . موقعیت مکانی هتل بسیار عالی بود . بطوری که تا بازار پردیس ، با پای پیاده 5 تا 10 دقیقه فاصله داشت . حتی با کمی حوصله و پیاده روی میتوان تا ساحل دریا هم پیاده طی نمود . غذاها بسیار عالی بود . صبحانه و ناهار و شام با چند نوع غذای مختلف و سازگار با هر نوع طبع. نظافت رستوران بسیار عالی بود. کارکنان بسیار خوش برخورد بودند . در کل فصلی که ما برای سفر به کیش انتخاب کردیم ، بسیار مناسب بود . با احترام به اظهار نظر دیگر دوستان ، هتل ارم را با رضایت کامل جهت اقامت شما پیشنهاد میکنم .                  
               