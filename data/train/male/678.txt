بنده به همراه خانواده در نوروز نود میهمان هتل گاردنیا بودیم و اقامت خوبی را در آنجا داشتیم. هتل در منطقه ای آرام و بدور از سروصدای های بخش بازار واقع شده و در عین حال فاصله آن با مراکز خرید در حد 5 دفیقه با ماشین می باشد. در صورتیکه هوا خوب باشد و حوصله داشته باشید 15 دفیقه پیاده روی دارد. 
به نظر میرسد استراتژی مدیریت هتل به هردلیلی (بی تجربگی یا منفعت طلبی)در ارائه سرویسهای مناسب به میهمانان به خوبی تدوین نگردیده و دراین راستا اگرچه هتل نوساز است ولی به نظر میرسد به دلیل عدم رسیدگی به امور مربوط به اتاق ها ، نظافت ، رستوران و سایر موارد علیرغم داشتن پتانسیلهای مناسب برای بهره وری بالا دچار رکود در جذب توریست را داشته باشد. 
نظافت اتاق ها براساس درخواست میهمان انجام می شود که به نظر غیر منطقی میرسد چرا که بایستی براساس درخواست مسافر مبنی بر عدم نظافت ، اینکار انجام نگردد. در داخل اتاق ها دستشویی فرنگی وجود دارد و دستشویی ایرانی دور از مجموعه اتاقها قراردارد. 
کیفیت غذا ها و سرویسهای ارائه شده در رستوران از وضعیت مطلوب برخوردار نبوده و به نظر میرسد کارکنان برای ارائه سرویسهای استاندارد نیاز به آموزش داشته و مدیریت رستوران جهت بالا بردن کیفیت غذاها نیاز به بازنگری در مواد خام استفاده شده و همچنین طبخ آنها دارد. 
مدیریت نامناسب در کنترل مینی بار مشکلات متعددی را برای اینجانب و سایر میهمانان ایجاد کرده بود که با خلاقیت نه چندان زیادی می توان برآن فائق آمد که به مدیریت هتل آقای جلالی پیشنهاد داده شد. 
در آخر سخنی با مدیران هتل، که برآورد نمودن درخواست های میهمانان ضمن اینکه هزینه زیادی را به هتل تحمیل نمی نماید، باعث می شود با توجه به پتانسیلهای بالفعل هتل ( شامل پرسنل مودب که در هر قسمت نیاز به آموزش دارند، فضای باز و آرام در فصول مناسب، مجموعه اتاق ها، رستوران ، ماشینها و تور لیدر متشخص و با پتانسیل آن ) به توان مشتریان ثابت که به راحتی میتوانند مبلغین خوبی برای آن مجموعه باشند ایجاد نماید.                 
               