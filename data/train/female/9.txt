سلام
من و همسرم برای اولین سالگرد ازدواجمون به کیش رفتیم.
تاریخ سفر ما 19 آذر 89 تا 23 آذر بود.
انتخاب ما برای سفر هتل آبادگران بود.البته من قبل از سفر کلی اطلاعات از این سایت بدست آوردم.
من خیلی خیلی نسبت به بعضی مسائل حساس هستم.مثل تمیزی...
اما باید بگم که توی این سفر تصمیم گرفتم که فقط خوش بگذرونم و از این بابت کاملا راضیم.
هتل آبادگران قدیمیه اما به تمیزی آن توجه می شه
من فقط از پتو که چرک بود بدم اومد و ملحفه ها که برامون ملحفه تمیز آوردن.
اما به دوستان توصیه می کنم پولشونو برای هتل های دیگه الکی ندن چون شما فقط شب برای استراحت به هتل میرید. مگر اینکه خیلی وسواسی باشید.
مزیت این هتل نزدیکی به دریا و رستوران محشر میر مهناست که توصیه می کنم حتما امتحان کنید و به بازارهایی مثل پانیذ و مجتمع تجاری و زیتون و... بسیار نزدیکه و لازم نیست پولی برای تاکسی که گرون هم هست هزینه کنید.
تلفن اتاق ما قطع بود اما نیازی به اون نداشتیم.
توصیه می کنم از خوراکی های درون یخچال هتل استفاده نکنید چون قیمتها 2 برابر قیمت واقعی هستن.
اونجا واقعا آرامش دلپزیری داره که از اون نهایت استفاده رو ببرید.
خدمه مهربون و مودب بودن و رسیدگی به کار شما براشون اهمیت داشت.
صبحانه شامل نیمرو و املت و چای و پنیر و کره و مربا و عدسی یا لوبیا و آب پرتقال بود و به صورت سلف سرویس(بوفه) سرو می شد از ساعت 8 تا 10.
ناهار 2 انتخاب بیشتر نداشت اما خوب بود ولی ناهار کم بود و زود گرسنه می شدی.نوشابه و ماست هم همراه اون بود اما سالاد 1500 تومان قیمت داشت.
ما شام رو از بازار چهی کنار هتل (رستوران بناب)که قیمت مناسبی داشت می خریدیم اما غذای دریایی رستوران میر مهنا رو هم 2 بار امتحان کردیم که خیلی خیلی عالی اما گرون بود.
ما نفری 270 هزار تومان دادیم برای 4 شب و 5 روز که به نظرم مناسب بود.
علاوه بر اینکه خود هتل برای همه ی مکان های دیدنی بلیط می فروخت و ترانسفر داشت.
هتل فقط ترانسفر رفت داشت.
من به دوستان توصیه می کنم که سخت نگیرن و این هتل رو انتخاب کنن.
بیشتر به ورزش های آبی بپردازید و خرید نکنید چون قیمت ها فرقی با شهر خود شما ندارن.
کشتی آکواریوم نفری 11 هزار تومان
جت اسکی موتور700 20 هزار تومان
گشت جزیره نفری 11هزار تومان
غواصی یک ساعت ونیم نفری 50 هزار تومان
پارک دلفین بدون شام نفری 45 هزار تومان
البته  ما توی ایام محرم کیش بودیم برای همین موسیقی زنده ندیدیم.