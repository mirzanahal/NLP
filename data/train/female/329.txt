سلام به همگی، ما دو خانواده 2 و 3 نفره بودیم و از 30 فروردین تا 1 اردیبهشت 90 در ارم2 اقامت داشتیم. من قبلاً هم کیش رفته بودم و وقتی نظرات این سایت را درباره هتل ها می دیدم نمی تونستم به تصمیم درستی درباره هتل برسم. 
در مورد اتاق ها باید بگم همه اتاق ها مثل هم نیستن و به نظر من بسته به شانسه چون ما در بدو ورود یه اتاق در بلوک های 800 تحویل گرفتیم که زیاد جالب نبود اما چون خانواده دوستمون تو بلوک های 700 اتاق گرفته بودن ما هم جامونو تغییر دادیم و رفتیم پیش اونها که البته اتاق از قبلی خیلی بهتر بود. به هر حال به نظر من اتاق از نظر آرامش خیلی خوب بود اما از نظر نظافت زیاد جالب نبود.
توصیه ای که در مورد اتاق ها دارم اینه که سعی کنید از اتاق های هم کف استفاده نکنید چون مارمولک زیاده، حتماً حوله ملحفه و پتوی مسافرتی با خودتون داشته باشین چون وضعیت این سه چیز در هتل واقعاً افتضاح بود. ترجیحاً صابون و شامپو را هم با خودتون ببرین چون رسیدگی در این زمینه به اتاق ها نمی شه و خدمات اتاق ها بطور کلی ضعیفه. نور اتاق ها هم خیلی کمه یعنی اگه از هتل فقط به عنوان خوابگاه استفاده می کنید خوبه اما اگه قراره که مدت زیادی را توی هتل بگذرونین من اصلا این هتل رو از نظر روشنایی مناسب ندیدم.
رفتار کارکنان خیلی مودبانه بود و خیلی سریع پذیرش شدیم و تخلیه اتاق هم سریع انجام شد. موقع تحویل ما تقاضای تغییر اتاق داشتیم که چون خیلی شلوغ بود حدود 1 ساعت بعد با همکاری و روی باز این کار را برامون انجام دادن.گردشگری خوب بود اما متاسفانه گروهی که با ما همراه بودن خیلی اذیت کردن و خاطره بدی به جا موند که البته تقصیر گردشگری نبود.
رستوران از نظر کیفیت صبحانه و نهار خیلی عالی بود و حتی در ساعات پایانی هم همه چیز وجود داشت اما با توجه به اینکه رستوران مربوط به هتل 5 ستاره ارم می شد چند چیز بدجوری توی ذوق می زد. اول کم بودن تعداد خدماتی ها که میز ها خیلی کثیف و شلوغ باقی می موند در حالیکه بقیه به سختی جای نشستن پیدا می کردن.هوا خیلی گرفته بود و هرچقدر تذکر دادیم فن ها را روشن نکردن که البته فکر می کنم می خواستن مردم زودتر رستوران را ترک کنن. روز آخر یه همایش توی هتل بود و اجازه نمی دادن مسافر ها از رستوران رویال استفاده کنن و فقط اعضای همایش را راه می دادن که به نظرم خیلی غیر مودبانه بود.                 
               