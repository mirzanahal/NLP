سلام به همگی
من و همسرم هفته پیش در هتل آبادگران کیش اقامت 4 روزه داشتیم. از طریق تور این هتل رو رزرو کرده بودیم.
اول که وارد فرودگاه شدیم و ماشین ترنسفر رو سوار شدیم یک آقایی اومد بالا و گفت هتل آبادگران مسافرهاش رو به هتل ققنوس داده و قبل از اینکه کسی فرصت اعتراض پیدا کنه راننده راه افتاد و جلوی هتل ققنوس یا بهتر است بگویم مسافر خانه ققنوس ما را پیاده کرد که هیچ آبادانی هم اطرافش نبود.
خلاصه با آجان کشی و بد بختی تاکسی گرفتیم و 2000 تومان کرایه دادیم و رفتیم آبادگران و بعد از کلی معطلی بلاخره یک اتاق به ما دادند می گفتند اتاق‌ها رو سم پاشی کردیم برای همین گفتیم برید ققنوس من نمی‌فهمم برای چی پس رزرو می‌کنند.
اتاق‌ها کثیف بود و بو می‌داد. سرویس بهداشتی‌اش که افتضاح بود صد رحمت به سرویس‌های بین‌راهی.
رستورانش هم از نظر نظافت که در سطح بسیار پایینی بود، کیفیت غذایش هم صفر بود برنج آشغال و خورش‌های بی مزه اما صبحانه‌اش خوب بود و مزه می‌داد.
یکی از خوبی‌هایش این است که نزدیک به ساحل و پیست دوچرخه سواری است و به چند بازار خوب نیز نزدیک است.
رستوران دریایی میر مهنا هم نزدیک است اما از من می‌شنوید نروید چون نسبت به قیمتهایش اصلا نمی‌ارزد.
در کل باید بگویم اصلا پیشنهاد نمی‌کنم کیش بروید به نسبت هزینه‌ای که برای شما بر می‌دارد مسافرت دلچسبی نیست اگر کمی بیشتر هزینه کنید می‌توانید دبی و یا ترکیه بروید و بیشتر خوش بگذرانید. حتی می‌توانید بروید شیراز که بسیار عالی است و یک حافظیه‌اش به کل کیش می‌ارزد.
