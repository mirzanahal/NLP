من با همسرم به مدت چهار شب و 5 روز از 28 اردیبهشت تا 1 خرداد هتل داریوش بودیم. 
به نظر من این هتل معماری فوق العاده ای داره و کلا" نمای داخل و بیرون هتل منحصر به فرده و حرف نداره . 
ما یه اتاق 2 تخته طبقه دوم سمت باغ داشتیم حدود 40 متر کاملا" مناسب و کافی بود. برعکس نظر دوستان که از سایز اتاقها اظهار ناراحتی می کردند. نورگیر بسیار خوبی داشت، ولی در شب نور چراغها کفایت نمی کرد. 
بهداشت دستشویی و حمام عالی. رسیدگی و نظافت فوق العاده منظم و هماهنگ با خروج ما برای صبحانه. فشار آب خیلی خوب. برخورد کارکنان خیلی خوب و مودبانه بود. 
هنگام خروج ما از هواپیما ترانسفر فرودگاهی با ون به سمت سالن VIP داشتیم و بصرف چای پذیرایی شدیم تا بارهایمان را برایمان تحویل گرفتند و 30 دقیقه بعد با همان ون بسمت هتل رفتیم. ولی ترانسفر برگشت داشتیم (نکته منفی). 
کیفیت غذاها خوب بود. صبحانه خیلی تکمیل بود(3 جور کیک، 3 جور نان، عسل و 3 جور مربا، آب پرتقال و آب آلبالو و شیر و آب معدنی و چای و قهوه، کره، پنیرسفید، پنیر خامه ای و ...، تخم مرغ آبپز، خاگینه، املت گوجه یا املت قارچ، نان تست فرانسوی، سیب، کیوی و هندونه خلاصه هرچی دلت می خواست فراهم بود. 
منوی ناهار هم متنوع بود (2جور سوپ، لیمو، سالاد کاهو، کلم، ترشی کلم، ترشی گل کلم، سالاد ماکارونی و ...، آب معدنی، کانادازمزم و دوغ، رولت گوشت یا مرغ، فیله ماهی، استیک گوشت یا مرغ، خوراک مرغ، سبزی پلو، پلو سفید، قورمه سبزی، کشک بادنجان، خوراک سبزیجات و هویج پخته، لازانیا یا ماکارونی. برای دسر هم انواع رنگهای مختلف ژله بهمراه کرم کارامل، کیوی، سیب، هندونه و پرتقال. خلاصه از نظر تنوع ترکوندند (طعم هم معمولی مناسب همه سلیقه ها).  
فضا کلا" آرامش بخش با موزیک ملایمو نمای فوق العاده زیبا.اما به نسبت هزینه ای که پرداختیم می تونست بهتر هم باشه یا حتی مثلا" بدو ورود به تعداد روزهای رزرو ژتون غذا می دادن، هر کی می خواست ناهار یا شام به دلخواه خودش برنامه ریزی کنه). 
هوا فوق العاده گرم و شرجی. ما که از گرما بخار شدیم. کولر گازی هتل جواب می داد، ولی امان از فضای آزاد که آدمو هلاک و از زندگی بیزار می کرد. 
بلیط پارک دلفینها شامل باغ پرندگان، کلاسیک شو، آکواریوم، دلفیناریوم و پرشین شو بمدت می گفتند 7 ساعت ولی از 16 شروع شد تا 22. ورودی با ماشین طرح لوکوتیو می بردنت باغ پرنده و در انتها بعد از دلفیناریوم مجدد با قطار می بردنت پرشین شو (حدود 1 ساعت از 20 تا 21)و بعد هم بازگشت به هتل. قیمت هم با تخفیفش نفری 45 هزار تومان. 
بنظر من ارزش  یک بار دیدن را واقعا" دارد. 
راستی یه یخچال خیلی کوچول داره محتوی 6 آب معدنی کوچک، 5-6 جور نوشابه با طعم های مختلف، پاستیل، چیپس فلفلی و 2-3 جور خشکبار که در صورت مصرف با قیمت مریخی مندرج در لیست کنار پاتختی باضافه 15% حق سرویس  در هنگام خروج تسویه می گردد. پس از تحویل کارت ورود به اتاق حدود 10 دقیقه منتظر می مانید تا اتاق را چک کنند و بعد تسویه می کنند. ساعت 14 ورود و ساعت 12 زمان خروج می باشد. محتویات اتاق هم شامل تلویزیون بهمراه چند کانال ماهواره، جانماز،لیوان، 2 مبل تک و 1 کاناپه دونفره و میز جلومبلی و 2 پاتختی و چراغ خواب و مسواک، خمیردندان، دمپایی حوله ای به تعداد اشخاص، حوله حمام، سوهان ناخن، صابون، شامپو سر و شامپو بدن و کلاه دوش و کیسه زباله و واکس و پاشنه کش و سوزن نخ و گاو صندوق کوچک و کمد و 5-6 گیره لباس و بهمراه 1 لحاف و متکا اضافه می باشد. در صورت انتخاب این هتل، اقامت بسیار خوشی برایتان آرزومندم.                   
               