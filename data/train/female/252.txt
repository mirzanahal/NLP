سلام دوستان. من و دختر کوچولوم از هفدهم تا بیست ویکم مهر ماه رو توی هتل داریوش گذروندیم به نظر من نمای هتل و فضای باغ و دکوراسیون داخلی هتل (لابی و رستوران )بسیار لوکس و زیبا بود. کیفیت غذاهای صبحانه و نهار خوب بود اما غذای شام (خصوصا فست فود) اصلا خوب نبود و من پیشنهاد می کنم شام رو در رستورانهای دیگر شهر که اغلب موسیقی زنده هم دارند و غذاشون هم بد نیست صرف کنید. پذیرایی کافی شاپ هم کاملا معمولی بود. برخوردکارکنان هتل معمولی بود نه احترام فوق العاده و نه بی احترامی بنده مشاهده کردم. ترانسفر هم مثل سایر هتل ها بود (در سالن انتظار و با ون). و نکته مهم دوستان اینکه باید همیشه و در همه حال فراموش نکنیم که اینجا ایران است و انتظاری در خور ایران داشته باشیم. مثلا هتلی با اینهمه شهرت و لوکس بودن نواقص ضایعی هم دارد مثلا اینکه اتاقهای see view که رو به دریاست  در عین حال  به ساختمانهای در حال ساخت و گوشه هایی از باغ که هنوز خاکی و بی گل و گیاه است, چشم انداز دارد.واینکه نظافتچی های اتاقها موقع کار بی نهایت سر وصدا می کردند  به نحوی که ما مجبور شدیم زنگ بزنم به رسپشن هتل و تذکر بدیم.استخر رو باز و سالنی و یا پلاژ برای بانوان هم نداشت در حالیکه در سایت هتل تبلیغشو میبینیم . 
در کل اگه با هتل های خارج از کشور مقایسه اش نکنیم بهترین گزینه برای یک مسافرت داخلی است.(با توجه به قیمت و بوفه رایگان و نسبتا خوب صبحانه و نهار).  
در آخر اینکه برای خانمهایی که می خواهند تنهایی (بدون شوهر و ...) مسافرت کنند گزینه خوبی است چون خوشبختانه من با آدمهای  کوته فکری که تنها بودن یک یا چند خانم رو بد و با منظور تصور می کنن برخورد نکردم. 