با سلام به همه دوستان. ما دیروز از کیش برگشتیم. مطالب سایت واقعاً مفید بود. اما تجربیات ما از کیش:
1-	ما با تور (بلیط و هتل) رفتیم، اما تفاوت با بدون تور نفری ده هزار تومان بود.
2-	هتل را رفتیم سه ستاره پارسیان. خیلی راضی بودیم چون: مکانش عالی بود، بین بازار زیتون و مرکز تجاری کیش. روبروش تالار شهر (کنسرت خواجه امیری؛ رضا صادقی و ... ) بود. تا بازار مروارید، ونوس، مریم، پانیذ و اسکله تفریحی (دریا، دوچرخه سواری، جت اسکی، قایق تندرو و ...) حدود ده دقیقه پیاده روی بود. اتاق ها خیلی بزرگ و تمیز بود. صبحانه خوب بود.
3-	برای غذا، پیتزای هتل پارسیان را امتحان کردیم، عالی بود (هم کیفیت و هم قیمت: یک نفره 4000، معمولی 6000 تا 7000 و خانواده 14000 تومان بود). رستوران جزیره (کنار بازار پانیذ) را هم رفتیم. شیک نبود اما کیفیت و قیمت عالی بود.
4-	کشتی تفریحی طاووس را هم رفتیم. با شام نفری 25 هزار تومان (بدون شام، 20 تومان). اما واقعاً حیف پول!!!!!! یک ساعت معطلی برای سوار شدن. بعد هم اومدن در یه شبه کشتی، اونم در فضای سر بسته صندلی اتوبوسی کیپ تا کیپ هم نصب کردند که تعداد بیشتری آدم جا بشه. شام را همان جا با بوی گازوییل باید می خوردی روی دسته صندلی و دو ساعت موزیک زنده با دو تا خواننده مزخرف رو تحمل می کردی و روی عرشه هم که همه جا تاریک بود و هیچی از زیبایی دریا پیدا نبود. 
5-	اما پولتون رو بدید برا تفریحات دریایی طبیعی. ما نیم ساعت با قایق تندرو رفتیم گشت. کنار ماهی و مرجان ها توقف کرد و واقعا عالی بود. چهار نفر شد 25 هزار تومان.
با تشکر، پریا
