من و دوستم 27 بهمن به این مخروبه رفتیم. خیلی افتضاح بود. وقتی وارد این به اصطلاح هتل شدیم، با اعتراضات مسافرانی که از این مکان استفاده کرده بودند رو به رو شدیم.با وجود سفارشات مکرر مبنی بر گرفتن اتاقی بهتر، به خصوص از نظر سرویس بهداشتی، اتاقی را تحویل گرفتیم که پس از استفاده از حمام، خود را مستقر در استخری دیدیم که چاره ای جز منتظر ماندن برای قطره قطره خارج شدن آب از فاضلاب آن نداشتیم. به همین خاطر، ساعتها در میان آب، نظاره گر کم شدن آب بودیم تا بتوانیم خود را نجات دهیم. در ضمن، قبل از مواجه شدن با حمام، با بالشت بدون ملحفه ای که پشم های قرمزی از آن بیرون زده بود، دستشویی فرنگی که ادرار مسافرین قبلی روی آن به یادگار مانده بود، یخچال خالی و ... روبرو شدیم که از همان ابتدا ما را شگفت زده کرد. در کل تجربه خیلی خیلی بدی از نظر هتل داشتیم.