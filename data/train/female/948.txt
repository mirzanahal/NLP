سلام . من برگشتم دی:
خوب قرار بود که وقتی برگشتم نظرم رو درباره هتل شایان بنویسم . در نگاه کلی و در مقایسه با هتل شایگان اصلا راضی نبودم و پشیمونم که چرا این بار هم بجای شایان به شایگان نرفتم . تنها نکته مثبت این هتل نمای رو به دریای اتاقش بود و اما معایب :
1 . من و مادرم مجبور شدیم تو یک تخت 2 نفر بخوابیم و اتاقهای با 2 تخت یک نفرشون رو به یک سری ورزشکار داده بودن . متاسفانه چون این هتل دولتی هست ظاهرا به گفته خودشون از این اتفاقها زیاد توش میافته و معمولا هم مسافران عادی در رده دوم انتخابها قرار میگیرن .
2 . وسایل اتاقها با وجود اینکه مثلا بازسازی شده بود مستعمل بود .
3 . لیوان داخل اتاق کثیف بود !!!
4 . کولر اتاق قدیمی بود و خاموش نمیشد . این چند روز هوای کیش در شب حدود 20 درجه بود و با وجود کولری که خاموش نمیشد هر دو مون سرما خوردیم . پذیرش هتل هم به هیچ عنوان زیر بار تعویض اتاق نرفت .
5 . پروازمون ساعت 5 بود ولی مجبور شدیم ساعت 1 اتاق رو تحویل بدیم . ( بر خلاف شایگان ) .
6 . باید ساعت 3 فرودگاه می بودیم ولی تا ساعت 3:30 هم ترانسفرشون نیومد و بالاخره خودمون مجبور شدیم بریم فرودگاه .
7 . کیفیت رستوران بسیار بد بود و غذاها و خصوصا سالاد بوی موندگی میداد .
8 . روز آخر که برای تصویه حساب رفتیم بجز نهار و شامهایی که خودمون در رستوران هتل خورده بودیم یک نهار دیگه ( حدود 40 هزار تومن ) رو هم که نخورده بودیم میخواستن باهامون حساب کنن که ظاهرا یک مسافر دیگه شماره اتاق اشتباه داده بود و اینها هم بدون اینکه با اسم چک کنن به حساب ما نوشته بودن که با نیم ساعت معطلی که فاکتورهاشون رو بررسی کنن بالاخره حل شد .
9 . سرویس چای هم بد بود و معمولا به بهانه اینکه الآن وقت شام یا نهار و ... هست چای داخل اتاق نمی آوردن حالا خوبه قیمت 2 تا چای کیسه ای رو 2700 تومن حساب میکردن معلوم نیست اگه قرار بود مثل بعضی از هتلها مجانی باشه میخواستن چی کار کنن . 
10 . شام و نهار رو هم داخل اتاق سرو نمیکردن .
11 . جنگ شبانه هم ساعت 12:30 تا 2:30 شب بود که چون خیلی دیر وقت بود نشد بریم .